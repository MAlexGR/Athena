Ιστορικά Στοιχεία
====================

Το όλο οικοσύστημα που σήμερα είναι γνωστό σαν LaTeX, βασίζεται στο πρόγραμμα TeX [#]_ . Πρόκειται για ένα πρόγραμμα υπολογιστή που δημιουργήθηκε από τον :wiki:`Donald Knuth` και το οποίο ήταν προσανατολισμένο στη στοιχειοθεσία κειμένου και μαθηματικών εξισώσεων.




TeX
------

Ο Knuth ξεκίνησε τη δημιουργία της συγκεκριμένης μηχανής στοιχειοθεσίας το 1977 στην προσπάθειά του να διερευνήσει τις δυνατότητες του εξοπλισμού ψηφιακής εκτύπωσης, που την εποχή εκείνη άρχισε να διεισδύει στη βιομηχανία εκτυπώσεων. Επιπλέον όμως η προσπάθειά του υποκινήθηκε και από την επιθυμία του να βελτιώσει την κακή ποιότητα εκτύπωσης που πρόσφερε στα δικά του βιβλία και άρθρα, η τεχνολογία εκτυπώσεων της εποχής.

Το πρόγραμμα TeX έτσι όπως το γνωρίζουμε σήμερα, κυκλοφόρησε το 1982 ενώ η επόμενη έκδοσή του βγήκε στην κυκλοφορία το 1989 και περιελάμβανε μερικές βελτιώσεις που αφορούσαν κυρίως στην καλύτερη υποστήριξη κωδικοποιημένων χαρακτήρων (UTF-8) και διαφόρων γλωσσών. Το πρόγραμμα μπορεί να λειτουργήσει σε κάθε υπολογιστή, ανεξάρτητα λειτουργικού συστήματος ενώ θεωρητικά σήμερα δεν παρουσιάζει κανένα πρόβλημα λειτουργίας (bug-free). Οι αριθμοί έκδοσης του προγράμματος έχουν σαν βάση τον αριθμό :math:`pi` (``π``) με κάθε μία να αναπαρίσταται από τα δεκαδικά του ψηφία. Η τελευταία (σημερινή) έκδοση είναι η 3.141592653.



LaTeX
----------

Το βασικό πρόβλημα με το TeX ήταν η χρήση του. Παρά την αδιαμφισβήτητη απόδοσή του ήταν (και είναι) πολύ δύσκολο και κοπιαστικό να δημιουργηθεί και το μικρότερο κείμενο. Αυτός ήταν και ο κυριότερος λόγος που στα πρώτα χρόνια της κυκλοφορίας του δε βρήκε μεγάλη απήχηση από το κοινό. Το πρόβλημα αυτό βελτιώθηκε αισθητά από το πρόγραμμα LaTeX [#]_  που δημιουργήθηκε από τον :wiki:`Leslie Lamport`. Στην πραγματικότητα η LaTeX δεν είναι τίποτε άλλο παρά ένα σύνολο μακροεντολών, των εντολών του TeX ενώ παράλληλα μπορεί κάποιος να χρησιμοποιήσει και τις αρχικές εντολές (που πλέον καλούνται primitive TeX ή core TeX). Η ιδιαιτερότητα της LaTeX είναι ότι οι μακροεντολές της είναι κατά πολύ ευκολότερες τόσο στη χρήση όσο και στην κατανόηση, με αποτέλεσμα να γίνει σύντομα ευρύτατα γνωστή. Η δημιουργία του Lamport δίνει σήμερα τη δυνατότητα σε οποιονδήποτε συγγράφει ένα κείμενο, να το στοιχειοθετήσει και να το εκτυπώσει με τη βέλτιστη τυπογραφική ποιότητα, χρησιμοποιώντας επαγγελματικού επιπέδου, προτυποποιημένα υποδείγματα εγγράφων.

Η LaTeX κυκλοφόρησε το 1983 ενώ συνέχισε να εξελίσσεται από το Lamport μέχρι και το 1985 ενώ το 1986 κυκλοφόρησε και ανάλογο εγχειρίδιο χρήστη.



LaTeX2e
----------

Το 1989 η LaTeX μεταφέρθηκε σαν project από το Lamport σε μία ομάδα ανάπτυξης, γνωστής μέχρι και σήμερα με το όνομα "TUG". Επικεφαλής της ομάδας (director) είναι ο Frank Mittelbach. Ο Mittelbach με τον Chris Rowley και Rainer Schöpf, σχημάτισαν την ομάδα LaTeX3 με σκοπό να συνεχίσουν την ανάπτυξη του project σε αυτή την έκδοση. Το 1994, κυκλοφόρησαν τη LaTeX2e που είναι και η σημερινή σταθερή έκδοση ενώ συνεχίζουν την ανάπτυξή της με σκοπό την έκδοση της LaTeX3. αυτό που σήμερα ονομάζουμε LaTeX είναι η έκδοση LaTeX2e.


.. only:: html

   .. rubric:: Υποσημειώσεις


.. [#] Στα ελληνικά προφέρεται 'τεχ', όπως στη λέξη τέχνη και, σύμφωνα με τον ίδιο τον Knuth, οι Έλληνες είναι αυτοί που μπορούν να προφέρουν καλύτερα το όνομα της δημιουργίας του.

.. [#] Στα ελληνικά προφέρεται 'λάτεκ' ή 'λέ-ι-τεκ' ενώ έχει επικρατήσει να προσφωνείται "η LaTeX" (θηλυκό). Σε αντίθεση με τον Knuth, o Lamport δεν θέτει περιορισμούς στον τρόπο εκφώνησης και έτσι δυστυχώς επικράτησαν οι παραπάνω προσφωνήσεις. 