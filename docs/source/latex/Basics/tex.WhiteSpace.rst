

.. _tex-WhiteSpace:

Κενός Χώρος
====================

Όταν χρησιμοποιούμε έναν οποιονδήποτε επεξεργαστή κειμένου, μπορούμε να εισάγουμε κενό χώρο (Whitespace) στο έγγραφό μας, γενικά με τους παρακάτω τρόπους:

Κενός χαρακτήρας
   Αν θέλουμε να εισάγουμε έναν κενό χαρακτήρα (space), πιέζουμε το πλήκτρο :kbd:`space` *μία φορά*. Επαναλαμβάνοντας εισάγεται αντίστοιχος αριθμός κενών χαρακτήρων.

Κενοί χαρακτήρες
   Αν θέλουμε να εισάγουμε μαζικά πολλούς κενούς χαρακτήρες, πιέζουμε το πλήκτρο :kbd:`tab` *μία φορά*. Εισάγει, από προεπιλογή 2 ή 4 κενούς χαρακτήρες (αυτό μπορεί να ρυθμιστεί στις ρυθμίσεις του επεξεργαστή κειμένου). Επαναλαμβάνοντας εισάγουμε αντίστοιχους κενούς χαρακτήρες.

(Υποχρεωτική) Αλλαγή γραμμής
   Αν θέλουμε να αλλάξουμε γραμμή (line break) μέσα στην ίδια παράγραφο, πιέζουμε το πλήκτρο :kbd:`enter` *μία φορά*. Με αυτόν τον τρόπο τερματίζουμε την τρέχουσα γραμμή κειμένου και μεταφερόμαστε σε μία νέα. Αυτό δεν έχει καμία επίδραση στο αποτέλεσμα. Όσες αλλαγές γραμμής και αν κάνουμε, μέσα στην παράγραφο, η |latex| τις ερμηνεύει σαν απλά spaces.

Κενή γραμμή
   Αν θέλουμε να εισάγουμε μία κενή γραμμή (empty line) πιέζουμε το πλήκτρο :kbd:`enter` *δύο φορές*. Με αυτόν τον τρόπο τερματίζουμε την τρέχουσα γραμμή κειμένου και μεταφερόμαστε δύο γραμμές μετά, η ενδιάμεση είναι κενή. 
   
   Οι κενές γραμμές είναι σημαντικές γιατί σηματοδοτούν παραγράφους. Μόνο όταν συναντήσει κενή γραμμή, η |latex| θα ερμηνεύσει 'άλλαξε παράγραφο'. 

.. admonition:: Enter δε σημαίνει 'άλλαξε παράγραφο'

   Προσπαθήστε να διαρίνετε τις έννοιες 'αλλαγή γραμμής' και 'κενή γραμμή'.
   
   Κάθε φορά που πατάμε το πλήκτρο :kbd:`enter` πρακτικά εισάγουμε μία εντολή: 'τερμάτισε την *τρέχουσα* γραμμή και ξεκίνα μία νέα'. Ο κέρσορας θα μεταφερθεί στην αρχή μίας νέας γραμμής. Για τη |latex| αυτό δε σημαίνει τίποτε άλλο από ακόμη ένα κενό χαρακτήρα.
   
   Όταν πατάμε το πλήκτρο :kbd:`enter` δύο (ή περισσότερες) φορές τότε (και μόνο) εισάγουμε μία (ή περισσότερες) κενές γραμμές. Μόνο σε αυτή την περίπτωση η |latex| θα ξεκινήσει μία νέα παράγραφο, γιατί πρακτικά δημιουργούμε μία (ή περισσότερες) γραμμές χωρίς περιεχόμενο (κενές γραμμές).



Η |latex| όταν συναντήσει συνεχόμενους κενούς χαρακτήρες (space characters) λαμβάνει υπόψη μόνο τον ένα και αγνοεί τους υπόλοιπους. Τονίζεται ότι και μία αλλαγή γραμμής ερμηνεύεται σαν ένας κενός χαρακτήρας (δες παρατήρηση παραπάνω. Με παρόμοιο τρόπο αντιμετωπίζει και τις περισσότερες από δύο συνεχόμενες κενές γραμμές (empty lines), λαμβάνει υπόψη μόνο μία κενή γραμμή και αγνοεί τις υπόλοιπες. Με απλά λόγια, είτε έναν είτε περισσότερους κενούς χαρακτήρες εισάγουμε μεταξύ λέξεων ή είτε μία είτε περισσότερες κενές γραμμές χρησιμοποιήσουμε μεταξύ παραγράφων, η |latex| θεωρεί ότι είναι ένας κενός χαρακτήρας και μία κενή γραμμή.

Για να καταλάβετε καλύτερα τα παραπάνω παρατηρήστε τον περίεργο [#]_ κώδικα που ακολουθεί και το αποτέλεσμά του.

.. centered:: Κώδικας

.. code-block:: latex

   Δεν έχει σημασία αν χρησιμοποιήσουμε έναν ή       περισσότερους
   συνεχόμενους κενούς       χαρακτήρες μεταξύ των λέξεων. Η LaTeX
   λαμβάνει υπόψη μόνο τον πρώτο και     αγνοεί τους υπόλοιπους.
   Επίσης οι
         απλές αλλαγές γραμμής (μία φορά
             enter)
   θεωρούνται και        αυτές σαν κενοί
               χαρακτήρες.
               
   Όμως δύο συνεχόμενες αλλαγές γραμμής (δύο φορές
   enter)       εκλαμβάνονται
    σαν αλλαγή            παραγράφου (όπως παραπάνω).




   Με παρόμοιο τρόπο, περισσότερες από δύο συνεχόμενες αλλαγές
   γραμμής (όπως παραπάνω), αγνοούνται (λαμβάνονται υπόψη μόνο
   οι δύο).
   


.. centered:: Αποτέλεσμα

.. raw:: latex and html

   Δεν έχει σημασία αν χρησιμοποιήσουμε έναν ή       περισσότερους
   συνεχόμενους κενούς       χαρακτήρες μεταξύ των λέξεων. Η LaTeX
   λαμβάνει υπόψη μόνο τον πρώτο και     αγνοεί τους υπόλοιπους.
   Επίσης οι
         απλές αλλαγές γραμμής (μία φορά
             enter)
   θεωρούνται και        αυτές σαν κενοί
               χαρακτήρες.
               
   Όμως δύο συνεχόμενες αλλαγές γραμμής (δύο φορές
   enter)       εκλαμβάνονται
    σαν αλλαγή            παραγράφου (όπως παραπάνω).




   Με παρόμοιο τρόπο, περισσότερες από δύο συνεχόμενες αλλαγές
   γραμμής (όπως παραπάνω), αγνοούνται (λαμβάνονται υπόψη μόνο
   οι δύο).


.. only:: html

   .. rubric:: Υποσημειώσεις

.. [#] Δεν υπάρχει λόγος να γράφετε έτσι το κείμενό σας. Εδώ το κάνουμε μόνο για λόγους επίδειξης.
