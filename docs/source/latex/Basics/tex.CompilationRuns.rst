.. _tex-CompilationRuns:

Κύκλοι Επεξεργασίας
=======================

Η |latex| επεξεργάζεται ('διαβάζει') το αρχείο εισόδου σειριακά δηλαδή χαρακτήρα-χαρακτήρα και γραμμή-γραμμή. Όταν, κατά την επεξεργασία, συναντήσει σε ένα σημείο, μία εντολή που διαμορφώνει μέρος του κειμένου σε άλλο σημείο, είναι αδύνατο να μεταβεί σε αυτό το σημείο για να κάνει τη συγκεκριμένη στοιχειοθεσία, ακριβώς λόγο του σειριακού τρόπου ανάγνωσης. Πρέπει πρώτα να ολοκληρώσει μία πλήρη σάρωση του εγγράφου. Κλασσικό παράδειγμα είναι ο *Πίνακας Περιεχομένων* του εγγράφου, περιέχει τους τίτλους των κεφαλαίων και ενοτήτων καθώς και τις σελίδες που θα τους βρούμε. Όμως οι τίτλοι αυτοί (και οι σελίδες) βρίσκονται σε θέση μετά τον πίνακα περιεχομένων και συνεπώς η |latex| δεν μπορεί να έχει αυτές τις πληροφορίες, μέχρι να συναντήσει τις εντολές που τους δημιουργούν.

Για να λυθεί αυτό το πρόβλημα, το πρόγραμμα TeX σχεδιάστηκε ώστε να λειτουργεί με επαναλαμβανόμενους κύκλους επεξεργασίας [#]_. Πρώτα κάνει έναν πλήρη κύκλο επεξεργασίας κατά τον οποίο δεν πραγματοποιεί καμία στοιχειοθεσία, απλά καταγράφει σε :ref:`βοηθητικά αρχεία <tex-AuxilliaryFiles>` όλες τις πληροφορίες που συνέλεξε σχετικά με το αρχείο εισόδου. Αμέσως μετά επαναλάμβάνει έναν νέο κύκλο επεξεργασίας χρησιμοποιώντας αυτή τη φορά και τις πληροφορίες που κατέγραψε στον πρώτο κύκλο ('διαβάζει' τα βοηθητικά αρχεία). Με αυτόν τον τρόπο γνωρίζει πλέον τι πρέπει να τοποθετήσει και που (π.χ. στον 'Πίνακα Περιεχομένων').
    
Το πόσοι κύκλοι επεξεργασίας θα απαιτηθούν εξαρτάται από το τι είδους διαμορφώσεις θέλουμε εμείς να κάνει αλλά επίσης και από τα βοηθητικά προγράμματα που πιθανώς να χρησιμοποιήσουμε. Αν για παράδειγμα θέλουμε να χρησιμοποιήσουμε ένα εξωτερικό πρόγραμμα για τη στοιχειοθεσία των βιβλιογραφικών αναφορών, τότε αυτό απαιτεί δικούς του, επιπρόσθετους κύκλους επεξεργασίας. Στη διάρκεια αυτών λειτουργεί όπως και η |latex|, καταγράφωντας και αποθηκεύοντας πληροφορίες σε δικά του βοηθητικά αρχεία και επαναλαμβάνωντας την επεξεργασία. Σε κάθε περίπτωση, ο ελάχιστος αριθμός επαναλήψεων είναι 2 φορές.

Θα πρέπει να έχετε πάντα στο νου σας αυτή την έννοια των *κύκλων Επεξεργασίας* γιατί είναι θεμελιώδης στη λειτουργία της |latex|.

.. only:: html

   .. rubric:: Υποσημειώσεις

.. [#] Πολλές φορές, τόσο στο βιβλίο όσο και σε άλλη βιβλιογραφία, θα συναντήσετε τους όρους 'επεξεργασία' ή 'κύκλο επεξεργασίας' ή τους αντίστοιχους αγγλικούς 'run', 'compilation', 'processing' κ.λπ. Σε ότι αφορά το αρχείο εισόδου, όλοι αυτοί οι όροι σημαίνουν τις διαδικασίες μίας πλήρους επεξεργασίας του από τη LaTeX και την παραγωγή αποτελέσματος. Αν η LaTeX συναντήσει κάποιο πρόβλημα κατά την επεξεργασία (π.χ. μία λάθος σύνταξη εντολής), σταματάει και βγάζει μήνυμα λάθους. Αυτό δε θεωρείται επεξεργασία γιατί αυτή διακόπηκε.