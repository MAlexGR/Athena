.. _RawText:

Απλό κείμενο (raw text)
===========================

Είναι το βασικό περιεχόμενο που εισάγουμε στο αρχείο εισόδου και το υλικό το οποίο τελικά θα διαμορφώσει η |latex| κατά την επεξεργασία, με βάση όλα τα υπόλοιπα εργαλεία που θα χρησιμοποιήσουμε. Ότι διαβάζετε σε αυτό το βιβλίο ήταν το κείμενο που εισάγαμε στο αντίστοιχο αρχείο εισόδου.

Το απλό κείμενο αποτελείται από παραγράφους. Η παράγραφος είναι η βασική δομική τυπογραφική οντότητα που αντιλαμβάνεται η |latex|. Οτιδήποτε και αν εισάγουμε στο έγγραφό μας, η |latex| θα το στοιχειοθετήσει τελικά σε παραγράφους.

Στο :ref:`αρχείο εξόδου <tex-OutputFile-ref>` και ανάλογα με τις ρυθμίσεις που έχουμε κάνει, οι παράγραφοι διακρίνονται από μία εσοχή [#]_ (προεπιλογή) της πρώτης γραμμής κειμένου ή από μία κενή γραμμή πριν και μετά από αυτή (κατόπιν ρύθμισης).

Επίσης, οι παράγραφοι μπορεί να είναι σύνθετες δηλαδή να περιλαμβάνουν επιπλέον *ένθετο* περιεχόμενο (nested content). Για παράδειγμα, η παράγραφος που διαβάζετε τώρα περιλαμβάνει και μία απλή λίστα

    - ένα
    - δύο
    - τρία
    
και συνεχίζεται εδώ. Θα μπορούσαμε να συνεχίσουμε να ενθέτουμε περιεχόμενο στη συνέχεια αυτής της παραγράφου ή να την κάνουμε ακόμη πιο σύνθετη, ενθέτωντας περιεχόμενο στην παραπάνω λίστα και ακόμη περισσότερο μέσα σε αυτή κ.ο.κ. Αυτός ο τρόπος ένθεσης περιεχομένου είναι συνηθισμένος στη βιβλιογραφία και ειδικά στην τεχνική βιβλιογραφία. Η |latex| μας παρέχει τα κατάλληλα εργαλεία και κανόνες γι αυτόν τον τρόπο γραφής, θα δούμε πως σε άλλες ενότητες. 




.. only:: html

   .. rubric:: Υποσημειώσεις

.. [#] Αυτό είναι κάτι σαν κανόνας γενικά στην τυπογραφία και χρησιμοποιείται σαν προεπιλογή στη |latex|, όλες οι παράγραφοι ξεκινάνε με μία εσοχή. Επίσης, από προεπιλογή, οι παράγραφοι απέχουν μεταξύ τους όσο και οι κοινές προτάσεις, δεν εισάγεται επιπλέον χώρος. Φυσικά όλα αυτά μπορούν να διαμορφωθούν.