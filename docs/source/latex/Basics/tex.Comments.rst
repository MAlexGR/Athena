Σχόλια
===========

Όταν η |latex|, καθώς επεξεργάζεται το αρχείο εισόδου, συναντήσει το χαρακτήρα ``%`` (percent), αγνοεί οποιονδήποτε χαρακτήρα ακολουθεί, ακόμη και αν πρόκειται για ολόκληρο κείμενο. Επίσης, στην επόμενη νέα γραμμή, είτε αυτή προήλθε από υποχρεωτική αλλαγή γραμμής είτε από αλλαγή παραγράφου (δες ενότητα ':ref:`tex-WhiteSpace`), αγνοεί όλους τους κενούς χαρακτήρες μέχρι τον πρώτο μη--κενό. Αυτός είναι ένας βολικός τρόπος για το συγγραφέα του κειμένου να γράψει κάποια σχόλια στο αρχείο εισόδου, τα οποία δε θέλει να εκτυπωθούν στην εκτυπώσιμη μορφή.

Παράδειγμα σχολίου έχουμε ήδη δει στον :numref:`InputFile-list`, η λέξη 'Preamble' δε θα εκτυπωθεί μετά την επεξεργασία του κώδικα γιατί προηγείται ο χαρακτήρας ``%``. Τα σχόλια θα φαίνονται φυσικά πάντα στον κώδικα αλλά δεν θα εκτυπώνονται ποτέ.

Ένας άλλος καλός τρόπος χρήσης του χαρακτήρα ``%`` είναι για να απενεργοποιήσουμε προσωρινά τη χρήση μίας εντολής. Βάζοντας το συγκεκριμένο χαρακτήρα μπροστά από την εντολή, την απενεργοποιεί γιατί η |latex| αγνοεί ότι τον ακολουθεί. Χρειάζεται βέβαια προσοχή γιατί θα αγνοηθεί και οτιδήποτε ακολουθεί μετά την εντολή, όπως περιγράψαμε παραπάνω.