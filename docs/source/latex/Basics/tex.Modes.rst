.. _tex-Modes-ref:

Modes
=========

Όταν η |latex| επεξεργάζεται το :ref:`αρχείο εισόδου <sec:InputFile>`, κάθε στιγμή βρίσκεται σε ένα από έξι *τρόπους λειτουργίας* (modes). Μπορούμε να διακρίνουμε τρεις κατηγορίες από τις οποίες η κάθε μία περιλαμβάνει δύο mode λειτουργίας: οριζόντιο (horizontal) mode, μαθηματικό (math) mode και κάθετο (vertical) mode.

Horizontal Mode
    paragraph mode
        Είναι ο βασικός τρόπος λειτουργίας της |latex| όταν επεξεργάζεται συνηθισμένο κείμενο (raw text). Όταν η |latex| συναντήσει έναν απλό αλφαρηθμητικό χαρακτήρα, χωρίς ειδική σημασία, μπαίνει αυτόματα σε paragraph mode. Στη συνέχεια και εφόσον δε συναντάει άλλους ειδικούς χαρακτήρες, διαχωρίζει το κείμενο σε σειρές λέξεων με κενά μεταξύ τους, από αυτές δημιουργεί γραμμές (προτάσεις) και από τις γραμμές δημιουργεί σελίδες.
        
        Στο αρχείο εξόδου το κείμενο θα παρουσιαστεί με αυτή την οργάνωση. Τον περισσότερο χρόνο η |latex| βρίσκεται σε αυτό το mode λειτουργίας.

    LR mode
        Σημαίνει: 'λειτουργία από αριστερά προς τα δεξιά'. Η |latex| μπαίνει σε αυτό το mode λειτουργίας όταν ξεκινάει να δημιουργεί ένα κουτί, όταν συναντήσει την εντολή \\mbox ή οποιαδήποτε άλλη που βασίζεται σε αυτή.
        
        Λειτουργεί όπως και στο *paragraph mode* με τη διαφορά ότι στο LR η |latex| δεν ξεκινά ποτέ μια νέα γραμμή, συνεχίζει απλώς από αριστερά προς τα δεξιά, σε όση έκταση απαιτηθεί. Το αποτέλεσμα της επεξεργασίας το τοποθετεί σε ένα box. Αν εξαναγκάσουμε τη |latex| να μπει σε αυτό το mode με τον παραπάνω τρόπο (\\mbox) και εισάγουμε πολύ εκτεταμένο κείμενο, η |latex| θα το επεξεργαστεί κανονικά σαν μία συνεχόμενη γραμμή. Στο τέλος όμως θα δηλώσει ότι το κουτί δεν μπορεί να εισαχθεί στο αρχείο εξόδου ή θα στοιχειοθετήσει ένα κουτί που θα εκτείνεται πέρα από τα όρια της σελίδας (μη αναγνώσιμο).

Math Mode
    inline math mode
        Η |latex| βρίσκεται σε αυτό το mode όταν προσπαθεί να στειχειοθετήσει μαθηματικό κείμενο μέσα σε απλή παράγραφο κειμένου (inline).

    display math mode
        Σε αυτό το mode η |latex| προσπαθεί να στειχειοθετήσει μαθηματικό κείμενο σε ξεχωριστή παράγραφο (displayed). Η εμφάνιση του displayed math text διαφέρει από το inline.

Vertical Mode
    vertical mode
        Είναι εκείνο το mode λειτουργίας στο οποίο η |latex| αρχίζει να 'χτίζει' μία κατακόρυφη λίστα με γραμμές και οποιοδήποτε άλλο περιεχόμενο, που έχει επεξεργαστεί σε άλλα modes. Σε αυτό το mode δημιουργεί τις σελίδες τοποθετώντας το περιεχόμενο κατακόρυφα, το ένα κάτω από το άλλο. Αυτό είναι το πρώτο mode λειτουργίας όταν η |latex| ξεκινάει την επεξεργασία του εγγράφου.

    internal vertical mode
        Η |latex| μπαίνει σε αυτό το mode όταν αρχίζει να δημιουργεί ένα κάθετο box, όταν συναντήσει την εντολή \\vbox ή οποιαδήποτε άλλη βασίζεται σε αυτή. Είναι το κάθετο ανάλογο του *LR mode*.

Ας υποθέσουμε ότι ξεκινάμε το έγγραφό μας με τη φράση ``'Let \( x \) be ...'``. Η |latex| θα μπει στα εξης modes, διαδοχικά: *vertical mode* γιατί έτσι ξεκινάει πάντα ένα έγγραφο, *paragraph mode* γιατί συναντάει το γράμμα ``L``, (inline) *math mode* γιατί συναντάει την εντολή ``\(`` που σημαίνει έναρξη inline math text και την εντολή ``\)`` που σημαίνει το τέλος inline math text, *paragraph mode* όταν συναντήσει το χαρακτήρα ``b``, κ.ο.κ. 

