Πλεονεκτήματα, Μειονεκτήματα (Pros Cons)
============================================

Έχει γίνει στο παρελθόν (αλλά συνεχίζει να γίνεται και στις μέρες μας) μεγάλη συζήτηση σχετικά με το πιο σύστημα είναι καλύτερο για την παραγωγή εγγράφων, ένα WYSIWYG ή η LaTeX. Ο σκοπός μας εδώ δεν είναι να επεκτείνουμε αυτή τη συζήτηση αλλά να απαριθμήσουμε μερικά από τα πλεονεκτήματα και μειονεκτήματα της LaTeX. Σαν πλεονεκτήματα λοιπόν θα μπορούσαμε να αναφέρουμε τα εξής:

- Στη LaTeX είναι διαθέσιμες επαγγελματικά διαμορφωμένες διατάξεις, οι
  οποίες κάνουν ένα έγγραφο να μοιάζει πραγματικά 'τυπωμένο'.
- Το μαθηματικό κείμενο (εξισώσεις, σύμβολα, θεωρήματα κ.λπ.) υποστηρίζεται
  και στοιχειοθετείται με υποδειγματικό τρόπο. Είναι χαρακτηριστικό ότι ακόμη και άλλα συστήματα στοιχειοθεσίας (ναι υπάρχουν πολύ περισσότερα τέτοια συστήματα, πέρα από τη LaTeX και τα WYSIWYG, υιοθετούν τους αλγόριθμους της LaTeX για τη στοιχειοθεσία του μαθηματικού κειμένου.
- Οι χρήστες μπορούν να παράγουν τα επιθυμητά αποτελέσματα γνωρίζοντας μερικές
  μόνο και εύκολα κατανοητές εντολές της LaTeX, για να περιγράψουν τη λογική δομή του κειμένου τους. Στις περισσότερες περιπτώσεις, δε χρειάζεται κάποιος να ασχοληθεί ιδιαίτερα με το θέμα της διαμόρφωσης (φυσικά αν θέλει, μπορεί).
- Ακόμη και πολύπλοκες δομές κειμένου όπως οι υποσημειώσεις σελίδας
  (footnotes), οι ενδοαναφορές (references), οι πίνακες περιεχομένων (table of contents) και οι βιβλιογραφίες (bibliographies), μπορούν να παραχθούν εύκολα.
- Υπάρχουν χιλιάδες έτοιμα (και το κυριότερο, δωρεάν) πακέτα προγραμμάτων, που
  συνεργάζονται άψογα με τη LaTeX και επεκτείνουν σε ασύλληπτο βαθμό τις δυνατότητές της. Για παράδειγμα, αν και η LaTeX έχει ενσωματωμένη τη δυνατότητα δημιουργίας βιβλιογραφίας, υπάρχουν πακέτα που δίνουν τη δυνατότητα τυποποίησης με διεθνή στάνταρτ ή πακέτα όχι μόνο για να εισάγουμε εικόνες στα έγγραφά μας αλλά και για να τις δημιουργούμε μόνοι μας κ.λπ. Τα πακέτα που συνοδεύουν τη LaTeX είναι ίσως το πιο μεγάλο πλεονέκτημά της. Αρκετά πακέτα περιγράφονται στο βιβλίο 'The LATEX Companion'.
- Η \LaTeX{} ενθαρρύνει το συγγραφέα να γράψει καλά διαμορφωμένο κείμενο 
  γιατί αυτός είναι ο τρόπος που λειτουργεί, προκαθορίζοντας τη δομή.
- Η μηχανή διαμόρφωσης της LaTeX (της τελευταίας, αυτή τη στιγμή, σταθερής
  έκδοσης), είναι διαθέσιμη (και δωρεάν) για κάθε πλατφόρμα και λειτουργικό σύστημα.

Τα παραπάνω είναι μία μικρή λίστα με τα πλεονεκτήματα της LaTeX. Όμως δε λείπουν και τα μειονεκτήματα που θα δούμε στη συνέχεια (ότι ακολουθεί είναι ελεύθερη μετάφραση από το αντίστοιχο μέρος του βιβλίου του Tobias Oetiker:

- Η \LaTeX δε λειτουργεί καλά γι αυτούς που έχουν πουλήσει την ψυχή τους
  ...
- Παρόλο που ορισμένες παράμετροι μπορούν να προσαρμοστούν μέσα σε μια
  προκαθορισμένη διάταξη εγγράφων, ο σχεδιασμός μιας εντελώς νέας διάταξης είναι δύσκολος και απαιτεί πολύ χρόνο.
- Είναι πολύ δύσκολο για κάποιον να γράψει αδόμητο και ανοργάνωτο κείμενο.
- Ίσως το χαμστεράκι σας, παρά τα κάποια ενθαρρυντικά πρώτα βήματα, να μην
  μπορέσει ποτέ να κατανοήσει πλήρως την έννοια της Logical Markup [#]_.


.. only:: html

   .. rubric:: Υποσημειώσεις


.. [#] Η λογική του να σηματοδοτείς (marking-up) το πως θέλεις να διαμορφωθεί ένα κείμενο αντί να το διαμορφώνεις εσύ. Είναι η λογική που διέπει όλες τις :wiki:`markup <Markup language>` γλώσσες προγραμματισμού.
