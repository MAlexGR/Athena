.. include:: <isonum.txt>

.. |vspace|  unicode:: U+2423 .. VISIBLE SPACE
.. |euro|    unicode:: U+20AC .. EURO SIGN


Χαρακτήρες, Σύμβολα
=====================

Πριν συνεχίσουμε να διευκρινίσουμε κάποια πράγματα για την έννοια του 'χαρακτήρα' (character). Η |latex| αντιμετωπίζει οτιδή­ποτε περιλαμβάνεται στον πηγαίο κώδικα (αρχείο εισόδου) σαν μία σειρά από χαρακτήρες τους οποίους αξιολογεί σειριακά, έναν προς ένα. Τέτοιοι χαρακτήρες μπορεί να εί­ναι όλα τα γράμματα της γλώσσας γραφής (πεζά και κεφαλαία), οι αριθμοί και, σύμβολα όπως τα σημεία στίξης. Όσο χρησιμοποιούμε αυτούς τους χαρακτήρες με απλό τρόπο δηλαδή απλά εκτυπώνοντάς τους από το πληκτρολόγιο, η |latex| τους αξιολογεί σαν τέτοιους (απλούς αλφαρηθμητικούς χαρακτήρες και σημεία στίξης). Στην ενότητα αυτή δεν αναφερόμαστε σε αυτούς τους χαρακτήρες.

Στην :numref:`KeyboardLayout` που ακολουθεί φαίνεται ένα τυπικό πληκτρολόγιο υπολογιστή. Χρησιμοποιήστε αυτή την εικόνα σαν αναφορά όταν θέλετε να εντοπίσετε έναν χαρακτήρα/σύμβολο.


.. figure:: img/keyboard.png
   :width: 100%
   :name: KeyboardLayout

   Τυπικό πληκτρολόγιο υπολογιστή (QWERTY, Win). Εξοικιωθείτε με τους χαρακτήρες και τα σύμβολα που βλέπετε και εντοπίστε τα στο δικό σας πληκτρολόγιο. Στα πλήκτρα που φιλοξενούν δύο χαρακτήρες (πάνω-κάτω ή αριστερά-δεξιά), ο πάνω (ή αριστερά) χαρακτήρας επιλέγεται με :kbd:`Shift+Πλήκτρο` και ο κάτω (ή δεξιά) απλά πατώντας το πλήκτρο.



Δεσμευμένοι Χαρακτήρες
--------------------------

Σε όλες τις γλώσσες προγραμματισμού, κάποιοι χαρακτήρες 'δεσμεύονται' ώστε να μπορούν να χρησιμοποιηθούν για συγκεκριμένους λόγους. Για παράδειγμα, σε όλες τις γλώσσες προγραμματισμού υπάρχει η έννοια της 'εντολής' (command), η έννοια της 'συνάρτησης' (function) και η έννοια του 'σχόλιου' (comment). Θα μπορούσαμε να επεκταθούμε σε πολλά περισσότερα παραδείγματα. Όλες αυτές οι έννοιες εμφανίζονται στην κάθε γλώσσα σαν συγκεκριμένα ονόματα ή συμβολοσειρές (strings) που συνήθως δε διαφέρουν από την κοινά χρησιμοποιούμενη γλώσσα. Για παράδειγμα, η κοινή σε σχεδόν όλες τις γλώσσες προγραμματισμού εντολή print. Όταν ο μεταγλωττιστής (compiler) ή διερμηνευτής (interpreter) της γλώσσας συναντήσει το συγκεκριμένο όνομα, πως καταλαβαίνει ότι είναι εντολή και όχι μία απλή λέξη; Αντίστοιχα θα πρέπει να γνωρίζει πότε εισήχθηκαν άλλες εντολές. πότε μία συνάρτηση, τι αποτελεί σχόλιο κ.λπ. Ο τρόπος για να γίνει αυτό είναι η χρήση κατάλληλων συμβόλων ή χαρακτήρων που όταν προηγούνται ή έπονται ή γενικότερα συνδυάζονται με τις αντίστοιχες λέξεις, αλλάζουν την τυπική σημασία τους. Όταν ο μεταγλωττιστής συναντήσει έναν τέτοιο συνδυασμό γνωρίζει (με βάση συγκεκριμένους κανόνες) ότι δεν πρόκειται για μία απλή λέξη ή σύμβολο αλλά για ειδική κατασκευή της γλώσσας (π.χ. μία εντολή). Δεν υπάρχει κάποιος καθολικός τρόπος δέσμευσης χαρακτήρων, σε κάθε γλώσσα δεσμεύονται κατά παράδοση και διαφορετικοί χαρακτήρες.

Στη |latex| είναι δεσμευμένοι οι δέκα χαρακτήρες που φαίνονται στον :numref:`LatexReservedCharacters-tab`. Οι συγκεκριμένοι χαρακτήρες δεν μπορούν να χρησιμοποιηθούν αυθαίρετα στα κείμενά μας, ακόμη και αν σαν σύμβολα είναι διαθέσιμα στο πληκτρολόγιο. Αν προσπαθήσουμε να τους χρησιμοποιήσουμε το αποτέλεσμα θα είναι είτε να μην εκτυπωθούν είτε η |latex| να σταματήσει την επεξεργασία. Η αιτία γι αυτό φαίνεται στη στήλη 'Χρήση' του πίνακα.


.. list-table:: Οι δεσμευμένοι χαρακτήρες της |latex|
   :name: LatexReservedCharacters-tab
   :header-rows: 1
   :align: center
   :width: 100%
   :widths: 10 15 50 25
   :class: longtable
   :stub-columns: 1

   * - Χαρακ.
     - Όνομα
     - Χρήση
     - Αποδέσμευση
   
   * - | ``\``
     - | **backslash**  
     - | (ελλ. 'αντίστροφη κάθετος') Οριοθέτης εντολών της |latex| και 'χαρακτήρας διαφυγής' (escape character). Στην :numref:`KeyboardLayout` βρίσκεται στο πλήκτρο, κάτω από το :kbd:`Backspace`.
     - | ``\textbackslash`` 
   
   * - | ``&``
     - | **αmbersand** 
     - | (ελλ. 'λογιστικό και') Οριοθέτης κελιών. Στην :numref:`KeyboardLayout` βρίσκεται στο πλήκτρο μαζί με τον αριθμό 7.
     - | ``\&``
   
   * - | ``%``
     - | **percentage** 
     - | (ελλ. 'επί τις εκατό') Οριοθέτης σχολίων. Στην :numref:`KeyboardLayout` βρίσκεται στο πλήκτρο μαζί με τον αριθμό 5.
     - | ``\%``
   
   * - | ``^``
     - | **caret** ή
       | **hat**
     - | (ελλ. 'ύψωση σε δύναμη') Ύψωση σε δύναμη (μαθηματικό κείμενο). Στην :numref:`KeyboardLayout` βρίσκεται στο πλήκτρο μαζί με τον αριθμό 6.
     - | ``\^{}``
       | εναλλακτικά
       | ``\textasciicircum``
   
   * - | ``{`` ``}``
     - | **braces**
       | **left brace**
       | **right brace** 
     - | (ελλ. 'άγκιστρα΄, 'αριστερό άγκιστρο', 'δεξιό άγκιστρο') Σε απλό κείμενο είναι οριοθέτες ομαδοποίησης (grouping) για την εισαγωγή ορισμάτων (πάντα σε ζεύγη). Σε μαθηματικό κέιμενο εισάγουν άγκιστρα.  Στην :numref:`KeyboardLayout` βρίσκoνται μαζί με τους χαρακτήρες ``[`` και ``]`` αντίστοιχα, κάτω αριστερά από το πλήκτρο :kbd:`Backspace`.
     - | ``\{``
       | εναλλακτικά
       | ``\textbraceleft`` ή
       | ``\lbrace``
       | ``\}``
       | εναλλακτικά
       | ``\textbraceright`` ή
       | ``\rbrace``

   * - | ``#``
     - | **hash** ή
       | **number sign** 
     - | (ελλ. 'δίεση' ή σύμβολο αρίθμησης 'Νο') Οριοθέτης ορισμάτων σε μακροεντολές. Στην :numref:`KeyboardLayout` βρίσκεται στο πλήκτρο μαζί με τον αριθμό 3.
     - | ``\#``

   * - | ``_``
     - | **underscore** 
     - |  (ελλ. 'κάτω παύλα') Οριοθέτης δεικτών τόσο σε μαθηματικό όσο και σε απλό κείμενο. Στην :numref:`KeyboardLayout` βρίσκεται μαζί με το χαρακτήρα ``-`` (μείον, dash), δύο πλήκτρα αριστερά από το πλήκτρο :kbd:`Backspace`.
     - | ``\_``
       | εναλλακτικά ``\textunderscore``

   * - | ``$``
     - | **dollar** 
     - | (ελλ. 'δολλάριο') Οριοθέτης μαθηματικού κειμένου. Στην :numref:`KeyboardLayout` βρίσκεται στο πλήκτρο μαζί με τον αριθμό 4.
     - | ``\$``
       | εναλλακτικά ``\textdollar``

   * - | ``~``
     - | **tilde** 
     - | Εντολή συγκράτησης κειμένου (π.χ. ``α~β``, τα α και β δε θα διαχωριστούν ποτέ σε διαφορετικές γραμμές). Στην :numref:`KeyboardLayout` βρίσκεται στο πλήκτρο κάτω από το :kbd:`Esc`.
     - | ``\~{}``
       | εναλλακτικά
       | ``\textasciitilde``


Τι γίνεται όμως όταν θέλουμε να χρησιμοποιήσουμε τους δεσμευμένους χαρακτήρες σαν απλούς χαρακτήρες; Ο τρόπος είναι η λεγόμενη 'αποδέσμευση' δηλαδή να ενημερώσουμε τον μεταγλωττιστή να τους διαχειριστεί σαν απλούς χαρακτήρες. Αυτό στη |latex| γίνεται χρησιμοποιώντας το χαρακτήρα ``\`` (backslash) που όπως βλέπετε και στον πίνακα έχει δύο πολύ σημαντικούς ρόλους: με αυτόν εισάγονται όλες οι εντολές της |latex| και ταυτόχρονα είναι χαρακτήρας διαφυγής (escape character) για τους υπόλοιπους δεσμευμένους.

Ο ίδιος ο ``\`` δεν μπορεί να αποδεσμεύσει τον εαυτό του. Η έκφραση ``\\`` στη |latex| έχει διαφορετική έννοια, εισάγει υποχρεωτική αλλαγή γραμμής. Για να αποδεσμεύσετε τον ``\`` χρησιμοποιήστε την εντολή ``\textbackslash``.

Εναλλακτικά βέβαια υπάρχουν και άλλοι τρόποι να πάρουμε κάποιους από τους δεσμευμένους χαρακτήρες, όπως φαίνεται και στον πίνακα.


Ειδικοί χαρακτήρες
---------------------
 
Πέρα από τους δεσμευμένους χαρακτήρες υπάρχουν και άλλοι που έχουν ειδική σημασία όπως τα σημεία στίξης, τα εισαγωγικά κ.λπ. Στον :numref:`LatexSpecialCharacters-tab` φαίνονται τα πλέον συνηθισμένα από αυτά.



.. list-table:: Ειδικοί χαρακτήρες
   :name: LatexSpecialCharacters-tab
   :header-rows: 1
   :align: center
   :width: 90%
   :widths: 10 12 55 23
   :class: longtable

   * - Χαρ.
     - Όνομα
     - Περιγραφή
     - Παράγεται με...

   * - | |lsquo|
     - | **left quote**
     - | (ελλ. 'αριστερό εισαγωγικό') Στην :numref:`KeyboardLayout` βρίσκεται κάτω από το πλήκτρο :kbd:`Esc`. Στην εκτύπωση μοιάζει με τον αριθμό έξι.
     - | Μία φορά το πλήκτρο ή
       | ``\textquoteleft`` ή
       | ``\lq``

   * - | |ldquo|
     - | **left quotes**
     - | (ελλ. 'αριστερά εισαγωγικά') Όπως παραπάνω. Στην εκτύπωση μοιάζει με τον αριθμό εξήντα έξι. 
     - | Δύο φορές το πλήκτρο ή
       | ``\textquotedbleft``

   * - | |rsquo|
     - | **right quote**
     - | (ελλ. 'δεξιό εισαγωγικό') Στην :numref:`KeyboardLayout` βρίσκεται στο πλήκτρο αμέσως αριστερά από το πλήκτρο :kbd:`Enter`. Λέγεται αλλιώς και 'verical quote' γιατί μοιάζει με κάθετο εισαγωγικό (στο πληκτρολόγιο). Στην εκτύπωση μοιάζει με τον αριθμό εννιά.
     - | Μία φορά το πλήκτρο ή
       | ``\textquoteright`` ή
       | ``\rq``

   * - | |rdquo|
     - | **right quotes**
     - | (ελλ. 'δεξιά εισαγωγικά') Όπως παραπάνω με την επισήμανση ότι στο ίδιο πλήκτρο φιλοξενείται και το διπλό κάθετο εισαγωγικό ('double vertical quote'), μη χρησιμοποιείτε αυτό για να εισάγετε διπλά δεξιά εισαγωγικά! Χρησιμοποιήστε δύο φορές το δεξιό εισαγωγικό. Στην εκτύπωση μοιάζει με τον αριθμό ενενήντα εννιά.
     - | Δύο φορές το πλήκτρο ή
       | ``\textquotedbright``

   * - | -
     - | **dash** ή
       | **hyphen** ή
       | **minus sign**
     - | (ελλ. 'μείον') Σε απλό κείμενο είναι το σύμβολο 'ενωτικό' στο συλλαβισμό. Σε μαθηματικό κείμενο είναι το σύμβολο 'μείον'. Χρησιμοποιείται ανάλογα. Στην :numref:`KeyboardLayout` βρίσκεται μαζί με το χαρακτήρα ``_`` (κάτω πάυλα, underscore), δύο πλήκτρα αριστερά από το πλήκτρο :kbd:`Backspace`.
     - | Μία φορά το πλήκτρο.

   * - | --
     - | **en-dash**    
     - | (ελλ. 'παύλα') Παρατηρήστε ότι είναι λίγο μεγαλύτερο από το **dash**. Χρησιμοποιείται συνήθως για να υποδείξει εύρη αριθμών (π.χ. 2 -- 5 σημαίνει 2 έως 5).
     - | Δύο dashes ή
       | ``\textendash``

   * - | ---
     - | **em-dash**    
     - | (ελλ. 'μεγάλη παύλα') Παρατηρήστε ότι είναι ακόμη λίγο μεγαλύτερο από το **dash**. Στην ελληνική γραμματική χρησιμοποιείται για να υποδεικνύει παραλείψεις ή διακοπές--παύσεις ή για να τονίσει ένα στοιχείο που αλλιώς θα έμπαινε σε παρένθεση (π.χ. "Έβαλε σε εφαρμογή το σχέδιό του --- ένα σχέδιο που θα έλυνε όλα του τα προβλήματα.").
     - | Τρία dashes ή 
       | ``\textemdash``

   * - | /
     - | **slash**
     - | Συνήθως το ονομάζουμε σύμβολο της διαίρεσης. Χρησιμοποιείται σαν τέτοιο αλλά και σαν διαχωριστικό φακέλλων ή ηλεκτρονικών διευθύνσεων.
     - | Αντίστοιχο πλήκτρο ή
       | ``\slash``

   * - | ...
     - | **dots** ή
       | **ellipsis**
     - | (ελλ. 'τελείες' ή 'αποσιωπητικά') Αν και το να χρησιμοποιήσουμε αυτούσιες τρεις τελείες δεν είναι λάθος γραμματικά, η συγκεκριμένη εντολή τις παράγει με διαφορετική στοιχειοθεσία.
     - | ``\dots`` ή
       | ``\ldots``

   * - | |euro|
     - | **euro**
     - | Το σύμβολο του ευρώ.
     - | ``\texteuro``

   * - | |pound|
     - | **pound**
     - | Το σύμβολο της αγγλικής λίρας.
     - | ``\pounds`` ή
       | ``\textsterling``

   * - | |reg|
     - | **registered mark**
     - | Σύμβολο καταχώρισης
     - | ``\textregistered``

   * - | |trade|
     - | **trade mark**
     - | Σύμβολο εμπορικού σήματος
     - | ``\texttrademark``

   * - | |copy|
     - | **copyright**
     - | Σύμβολο πνευματικής ιδιοκτησίας
     - | ``\textcopyright``

   * - | |para|
     - | **pilcrow** (paragraph sign)
     - | Σύμβολο παραγράφου
     - | ``\S``

   * - | |sect|
     - | **section sign**
     - | Σύμβολο ενότητας (σε κείμενο)
     - | ``\P``

   * - | |sect|
     - | **section sign**
     - | Σύμβολο ενότητας (σε κείμενο)
     - | ``\P``     


Μερικές παρατηρήσεις για τα υπόψη σύμβολα.

.. rubric:: Eισαγωγικά

Συνηθίστε τη χρήση των εισαγωγικών όπως περιγράφεται στον πίνακα. Τα αριστερά εισαγωγικά (μονά ή διπλά) τα παίρνουμε από το πλήκτρο κάτω από το :kbd:`Esc`, ενώ τα δεξιά (μονά ή διπλά) από το πλήκτρο αριστερά από το :kbd:`Enter`. 

Αποφύγετε τη χρήση 'γαλλικών' εισαγωγικών (διάβασε παρατήρηση στη συνέχεια) ή, αν τα επιλέξετε, μην τα αναμιγνύετε με τα παραπάνω.

Αν χρειαστεί να συνδυάσετε εισαγωγικά (εισαγωγικά μέσα σε εισαγωγικά) χρησιμοποιήστε διπλά εισαγωγικά εκτός και μονά εντός.

.. admonition:: Curly vs Straight quotes

   Τα σύμβολα εισαγωγικών που περιγράφονται παραπάνω (`````  και ``'``) λέγονται 'curly quotes' γιατί όταν εκτυπώνονται έχουν καμπύλες (θυμίζουν τους αριθμούς 6 και 9 αντίστοιχα). Λέγονται επίσης και *english quotes* γιατί έχουν επικρατήσει στην αγγλοσαξωνικό γραπτό λόγο. Σε γενικές γραμμές όμως είναι τα εισαγωγικά που έχουν επικρατήσει παντού.
   
   Εκτός από αυτά υπάρχουν και τα λεγόμενα *straight quotes* ``"`` γιατί μοιάζουν (στο πληκτρολόγιο [#]_) με διπλό κάθετο τόνο. Δεν υπάρχει κάποιος κανόνας για το ποιό είδος να χρησιμοποιήσετε αλλά όταν επιλέξετε ένα, μείνετε σε αυτό. Ένα κείμενο με ανάμεικτα english και french quotes, δεν είναι οπτικά όμορφο.

.. rubric:: Σύμβολο διαίρεσης (slash)

Δεν υπάρχει πρόβλημα να χρησιμοποιήσετε το συγκεκριμένο σύμβολο απευθείας από το πληκτρολόγιο. Αν όμως το χρησιμοποιήσετε για να 'διαιρέσετε' δύο λέξεις (π.x. ``read/write``), η |latex| θα αντιμετωπίσει αυτό το σύμπλεγμα σαν μία λέξη και δε θα μπορεί να κάνει συλλαβισμό (hyphenation). Αυτό μπορεί να οδηγήσει σε μη αναμενόμενα (οπτικά) αποτελέσματα. Αν και είναι ίσως κουραστικό, προτιμήστε την αντίστοιχη εντολή (π.χ. ``read\slash write``) με την οποία δε δημιουργούνται τέτοια προβλήματα.


.. rubric:: Αποσιωπητικά (ellipsis)

Μπορείτε επίσης να χρησιμοποίησετε τρεις τελείες για να πάρετε τα αποσιωπητικά αλλά κάθε τελεία καταλαμβάνει χώρο σαν ένα απλό γράμμα. Προτιμήστε τις εντολές που φαίνονται στον πίνακα, που παράγουν πολύ πιο συμπαγές και κομψό (οπτικά) αποτέλεσμα.

Χαρακτήρες Ελέγχου
--------------------------

δες .....


Περισσότεροι Χαρακτήρες
--------------------------

Λάβετε υπόψη ότι η |latex| μπορεί να απεικονίσει σχεδόν κάθε χαρακτήρα και σύμβολο, σε οποιαδήποτε γλώσσα της Γης και όχι μόνο αυτούς που περιγράφουμε παραπάνω. Αν χρειαστεί να εσάγετε μη συνηθισμένα σύμβολα στο κείμενό σας (όποια και αν είναι αυτά), ανατρέξτε στο `The Comprehensive LATEX Symbol List <http://tug.ctan.org/info/symbols/comprehensive/symbols-a4.pdf>`_ για να τα βρείτε [#]_ . Στο συγκεκριμένο κείμενο θα βρείτε με ποιόν τρόπο μπορείτε να εισάγετε τα σύμβολα που θέλετε (συνήθως με τη βοήθεια κάποιου βοηθητικού πακέτου) αλλά και ποιές εναλλακτικές δυνατότητες υπάρχουν. Μπορείτε να δείτε το συγκεκριμένο κείμενο και απευθείας στον υπολογιστή σας (το πιο πιθανόν είναι ότι ήδη βρίσκεται εκεί, αν έχετε εγκαταστήσει κάποια διανομή της |latex|). Ανοίξτε ένα παράθυρο γραμμής εντολών και γράψτε:

.. code-block:: powershell

   >_ texdoc symbols-a4

Θα ανοίξει το ομώνυμο pdf αρχείο στον προεπιλεγμένο pdf reader.


.. only:: html

   .. rubric:: Υποσημειώσεις

.. [#] Στην πραγματικότητα ισχύει τα αντίθετο: ακριβώς επειδή είναι straight quotes (κάθετοι τόνοι), σχεδιάζονται έτσι και στο πληκτρολόγιο.

.. [#] Στην τελευταία έκδοσή του (25 Ιουν. 2020) απαριθμεί 14599 σύμβολα.