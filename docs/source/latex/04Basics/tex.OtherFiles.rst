.. include:: <isonum.txt>

.. _tex-LatexFiles:

Άλλα Αρχεία
==================

Όταν εργαζόμαστε με τη |latex| εκτός από το :ref:`αρχείο εισόδου <sec:InputFile>` θα έρθουμε σε επαφή και με ένα σχετικά μεγάλο πλήθος διαφορετικών τύπων αρχείων. Σαν χρήστες μας ενδιαφέρουν το αρχείο εισόδου γιατί περιέχει το κείμενό μας και επιπλεόν το αντίστοιχο *αρχείο εξόδου* γιατί τελικά αυτό είναι το ζητούμενο από την όλη διαδικασία. Όλα τα υπόλοιπα που θα συναντήσουμε δε μας ενδιαφέρουν άμεσα με την έννοια ότι δε θα τα χρησιμοποιήσουμε εμείς κάπου. Για να καταλάβουμε όμως τον τρόπο λειτουργίας της |latex| καλό είναι να γνωρίζουμε τα βασικότερα από αυτά. Σε γενικές γραμμές λοιπόν κάποιος μπορεί να συναντήσει και τα παρακάτω αρχεία:

#. Το :ref:`αρχείο εξόδου <tex-OutputFiles>`.
#. :ref:`Βοηθητικά αρχεία<tex-AuxilliaryFiles>`.
#. :ref:`Αρχεία κλάσεων <tex-ClassFiles>` εγγράφων και :ref:`αρχεία μακροεντολών <tex-StyleFiles>` (πακέτα).
#. :ref:`Αρχεία διανομής <tex-DistributionFiles>`.

Θα περιγράψουμε στη συνέχεια, περιληπτικά, τι είναι και πως χρησιμοποιούνται αυτά τα αρχεία. Στο τέλος της ενότητας, στον :numref:`LatexFiles-tab` φαίνονται συγκεντρωτικά οι βασικότερους [#]_ τύποι αρχείων με μία μικρή επεξήγηση για τον κάθε ένα. Τονίζεται ότι ο πίνακας είναι ενδεικτικός και όχι πλήρης.


.. _tex-OutputFiles:

Αρχείο Εξόδου
------------------

Το αρχείο εξόδου της |latex| (ΤεΧ) είναι πάντα ένα :term:`dvi <DVI>` αρχείο. Το συγκεκριμένο format το δημιούργησε ο ίδιος ο Knuth παράλληλα με το TeX. Τα dvi αρχεία είναι ανεξάρτητα από λειτουργικό σύστημα και πλατφόρμα (μπορούν να αναγνωστούν και επεξεργαστούν σε όλα τα γνωστά λειτουργικά συστήματα), αλλά έχουν σημαντικούς περιορισμούς. Μπορούν να ενσωματώσουν εικόνες μόνο μορφής :term:`ps <PS>` και :term:`eps <EPS>` και επιπλεόν χρειάζονται κατάλληλους οδηγούς για να εκτυπωθούν σε οποιαδήποτε συσκευή κ.λπ. Οι περιορισμοί αυτοί οδήγησαν στην υιοθέτηση του format αρχείων :term:`pdf <PDF>` σαν αρχεία εξόδου, τα οποία δεν έχουν τους παραπάνω περιορισμούς και παράλληλα προσφέρουν περισσότερες δυνατότητες (όπως ενσωμάτωση οποιασδήποτε γραμματοσειράς, ενσωμάτωση υπερσυνδέσμων κ.λπ.).
    
Στην πραγματικότητα, κάθε φορά που επεξεργαζόμαστε ένα αρχείο εισόδου με τη |latex| αυτό που παράγεται είναι ένα dvi αρχείο το οποίο όμως μετατρέπεται σε pdf και στη συνέχεια διαγράφεται, χωρίς την επέμβαση του χρήστη. Συνεπώς και αυτό είναι μία σύμβαση που κάνουμε, όταν στο βιβλίο μιλάμε για αρχείο εξόδου, εννοούμε πάντα ένα pdf αρχείο.


.. _tex-AuxilliaryFiles:

Βοηθητικά αρχεία
-------------------

Την πρώτη φορά που η |latex| επεξεργάζεται το αρχείο εισόδου δημιουργεί τρία νέα αρχεία με καταλήξεις '.pdf', '.aux' και '.log' και όνομα ίδιο με αυτό του αρχείου εισόδου. Το pdf αρχείο είναι το αρχείο εξόδου, το περιγράψαμε προηγουμένως. Τα δύο επόμενα είναι βοηθητικά αρχεία που δημιουργεί η LaTeX για να μπορέσει να επεξεργαστεί με ακρίβεια το περιεχόμενο του αρχείου εισόδου (δες ':ref:`tex-CompilationRuns`' και :numref:`LatexFiles-tab`).

Στα βοηθητικά αρχεία η |latex| καταγράφει πληροφορίες που είναι:

- Σχετικές με την κατάσταση και εξέλιξη της επεξεργασίας του αρχείου εισόδου ώστε αν προκύψει κάποιο πρόβλημα να είναι εύκολος ο εντοπισμός του. Αυτές οι πληροφορίες καταγράφονται στο '.log' αρχείο.
- Σχετικές με το περιεχόμενο του αρχείου εισόδου και συγκεκριμένα με το είδος και τα σημεία στα οποία εντόπισε εντολές που μορφοποιούν το περιεχόμενο σε άλλα σημεία. Για παράδειγμα, ενώ ο πίνακας περιεχόμενων εκτυπώνεται πριν το κυρίως κείμενο (στην αρχή του εγγράφου), οι πληροφορίες που περιέχει (οι επικεφαλίδες ενοτήτων, κεφαλαίων κ.λπ.) εμφανίζονται σε μεταγενέστερα σημεία. Η |latex| λειτουργεί όπως είπαμε σειριακά και επομένως δε γνωρίζει τι πρέπει να περιέχει ο πίνακας περιεχομένων αν πρώτα δεν επεξεργαστεί τις επικεφαλίδες. Κατά την πρώτη επεξεργασία του αρχείου εισόδου καταγράφει αυτές τις πληροφορίες στο '.aux' αρχείο και στις επόμενες 'διαβάζει' αυτές τις πληροφορίες για να στοιχειοθετήσει σωστά τον πίνακα περιεχομένων. Παρόμοιες ανάγκες εμφανίζονται για τις βιβλιογραφικές αναφορές, τις υποσημειώσεις και πλήθος άλλων λεπτομερειών. 

Επιπλέον τέτοια βοηθητικά αρχεία δημιουργούν και ανεξάρτητα προγράμματα ή πακέτα που χρησιμοποιούμε για την επεξεργασία, όπως η μηχανή στοιχειοθεσίας βιβλιογραφικών αναφορών :wiki:`BibTeX`, η αντίστοιχη μηχανή δημιουργίας ευρετηρίων (indexes) :wiki:`Xindy <xindy>` κ.λπ.


.. _tex-ClassFiles:

Αρχεία Κλάσεων Εγγράφων
--------------------------

Όπως ήδη αναφέραμε, η πρώτη εντολή που αναζητά η |latex| όταν 'διαβάζει' το :ref:`αρχείο εισόδου <sec:InputFile>` είναι η εντολή :term:`\\documentclass <documentclass>` στην οποία αναγράφουμε την κλάση του εγγράφου που θέλουμε να χρησιμοποιήσει, δηλαδή τι είδους έγγραφο θέλουμε να κατασκευάσει. Η κλάση του εγγράφου περιλαμβάνεται σε ένα αρχείο με κατάληξη '.cls' και όνομα, το αντίστοιχο όνομα της κλάσης. Αυτό το αρχείο θα αναζητήσει η |latex| και από αυτό θα πάρει τις προδιαγραφές που χρειάζεται για την επεξεργασία.




.. _tex-StyleFiles:

Αρχεία Πακέτων Μακροεντολών
------------------------------

Εκτός από την κλάση εγγράφου, πολύ συχνά θα χρειαστούμε τη βοήθεια κάποιου εξωτερικού πακέτου που βελτιώνει ή επαυξάνει συγκεκριμένες δυνατότητες. Τέτοια πακέτα τα δηλώνουμε στη  |latex| με την εντολή :term:`\\usepackage <usepackage>`. Για παράδειγμα, μπορεί οι βασικές δυνατότητες που προσφέρει η |latex|, για τη ρύθμιση της εμφάνισης των επικεφαλίδων σελίδας (headers, footers) να μην είναι αρκετές για εμάς και να ζητήσουμε τη βοήθεια εξωτερικού πακέτου. Υπάρχουν χιλιάδες τέτοια βοηθητικά πακέτα που βοηθάνε στη διαμόρφωση ενός εγγράφου με αμέτρητους τρόπους. Όταν η |latex| συναντήσει την εντολή :term:`\\usepackage <usepackage>`, θα αναζητήσει άμεσα το αντίστοιχο αρχείο με κατάληξη '.sty'. Μέσα σε αυτό θα βρει τις νέες μακροεντολές που θα χρειαστούμε για τις νέες ρυθμίσεις μας.



.. _tex-DistributionFiles:

Αρχεία Διανομής
---------------------

Όπως ήδη αναφέραμε το σημαντικότερο πλεονέκτημα της LaTeX είναι τα χιλιάδες βοηθητικά πακέτα. Τόσο για λόγους τυποποίησης όσο και για ευκολία στη διακίνησή τους (distribution), όλα τα *βασικά* αρχεία, που είναι αναγκαία για τη λειτουργία της |latex| έχουν συγκεκριμένες μορφές (format). Ο βασικότερος λόγος φυσικά γι αυτή την τυποποίηση είναι οι χιλιάδες διαφορετικές συνεισφορές μέσω προγραμμάτων, βοηθητικών πακέτων, κλάσεων κ.λπ. Ο κάθε συγγραφέας/προγραμματιστής είναι ελεύθερος να συνεισφέρει με το δικό του κώδικα αλλά αυτός πρέπει να γραφτεί με συγκεκριμένο τρόπο και να περιέχεται σε συγκεκριμένης μορφής αρχείο.

Τέτοια αρχεία για τη διανομή άλλων αρχείων είναι αυτά με κατάληξη '.dtx' και '.ins'. Τα αρχεία '.dtx' είναι τα αρχεία με τα οποία διανέμονται όλα τα αρχεία .sty και .cls από το :term:`CTAN` και όπως καταλαβαίνετε είναι ένα είδος *δοχείου* (conteiner), δηλαδή είναι αρχεία που περιέχουν άλλα αρχεία. Αν έχετε εγκατεστημένη κάποια διανομή της |latex| στο σύστημά σας, δε θα χρειαστεί να ασχοληθείτε με αυτά γιατί βρίσκονται ήδη στη διανομή σας. Αν θέλετε να εγκαταστήσετε μόνοι σας κάποιο πακέτο ή κλάση εγγράφου, μπορείτε να το προμηθευτείτε από το CTAN σε αυτή τη μορφή. Τα .dtx περιέχουν κατ' ελάχιστο το ίδιο το αρχείο .sty ή .cls και την τεκμηρίωσή του. Είναι επεξεργάσιμα από τη |latex| όπως τα απλά αρχεία εισόδου.

Πολλές φορές τα dtx αρχεία συνοδεύονται και από ένα αρχείο με το ίδιο όνομα και την κατάληξη '.ins'. Είναι ένα βοηθητικό αρχείο εγκατάστασης του dtx. Συνήθως συνοδεύουν αρχεία διανομής .dtx που περιέχουν πολύπλοκα ή ειδικής χρήσης πακέτα για τα οποία ο συγγραφέας προτείνει ειδική διαδικασία εγκατάστασης. Όπως και παραπάνω, αν έχετε ήδη εγκατεστημένη μία διανομή, δε θα χρειαστεί να ασχοληθείτε με αυτά τα αρχεία (παρά μόνο αν θέλετε να κάνετε χειροκίνητη εγκατάσταση).


Βασικοί Τύποι Αρχείων της |latex|
----------------------------------------

Στον παρακάτω πίνακα φαίνονται συγκεντρωτικά τα βασικότερα format αρχείων που μπορεί κάποιος να συναντήσει στη |latex|


.. list-table:: Μορφές Αρχείων της |latex|
   :name: LatexFiles-tab
   :align: center
   :header-rows: 1
   :width: 80%
   :widths: 10, 90

   * - Αρχείο
     - Περιγραφή
   
   * - 
     - **Αρχεία Εισόδου/Εξόδου**

   * - .tex
     - Αρχείο ή αρχεία που δημιουργεί ο χρήστης. Ένα από αυτά είναι το βασικό αρχείο εισόδου (input file)


   * - .dvi
     - (Device Independent File) Το βασικό αρχείο εξόδου από την επεξεργασία του αρχείου εισόδου. Για την προβολή του απαιτείται ειδικό πρόγραμμα προεπισκόπησης (DVI previewer) και για την εκτύπωσή του, ανάλογο πρόγραμμα εκτύπωσης (dvips driver). Από το dvi παράγεται το τελικό pdf. Στις σύγχρονες μηχανές στοιχειοθεσίας (pdfTeX, XeTeX, LuaTeX) η μετατροπή dvi |rarr| pdf γίνεται αυτόματα και το dvi διαγράφεται.


   * - .pdf
     - (Portable Document Format) Το τελικό αρχείο εξόδου (output file) που παράγει η |latex| από το αρχείο εισόδου.

   * - 
     - **Βοηθητικά Αρχεία**


   * - .aux
     - (Auxiliary) Όπως και το .log είναι βοηθητικό αρχείο που καταγράφει (μεταξύ των άλλων) πληροφορίες για τις ενδοαναφορές. Κατά τον πρώτο γύρο επεξεργασίας η |latex| δημιουργεί αυτό το αρχείο και καταγράφει πληροφορίες σχετικές με ενδοαναφορές (αναφορές σε επικεφαλίδες, βιβλιογραφικές αναφορές, υποσημειώσεις κ.λπ.). Στον επόμενο κύκλο επεξεργασίας θα χρησιμοποιήσει τις πληροφορίες που βρίσκονται στο αρχείο για να στοιχειοθετήσει σωστά το έγγραφο. Είναι δυνατό να χρειάζονται περισσότεροι από δύο κύκλοι επεξεργασίας μέχρι η |latex| να στοιχειοθετήσει σωστά το έγγραφο. Σε όλους τους κύκλους, πλην τον τελευταίο, καταγράφει συνεχώς πληροφορίες στο '.aux' και μόνο στον τελευταίο 'διαβάζει' αυτές τις πληροφορίες για την τελική παραγωγή.


   * - .log
     - (log, καταγραφή) Ο βασικός τύπος αρχείου καταγραφής. Σε αυτό καταγράφονται με λεπτομέρεια όλες οι ενέργειες και τα αποτελέσματά τους, κατά την επεξεργασία. Αν η |latex| αντιμετώπισε κάποιο πρόβλημα κατά την επεξεργασία, θα καταγράψει σε αυτό το αρχείο τη γραμμή κώδικα που συνάντησε το πρόβλημα, το είδος του προβλήματος και πιθανή αντιμετώπιση. Επίσης καταγράφει και ένα πλήθος άλλων σημαντικών πληροφορίων που σχετίζονται με την κατάσταση που βρισκόταν όταν εκτελούσε την επεξεργασία (ποιά πακέτα ήταν φορτωμένα, ποιές ήταν οι εκδόσεις τους κ.λπ.). Το '.log' αρχείο είναι σημαντικό για την αντιμετώπιση προβλημάτων (debugging).

   * - .toc
     - (Table of Contents) Αποθηκεύει όλους τους τίτλους επικεφαλίδων κεφαλαίων, ενοτήτων κ.λπ. του εγγράφου, κατά την πρώτη σειρά επεξεργασίας. Η |latex| διαβάζει το περιεχόμενό του στην επόμενη σειρά και με βάση αυτό, δημιουργεί τον *Πίνακα Περιεχομένων* του εγγράφου.

   * - .lof
     - (List of Figures) Κάνει ότι ακριβώς και το '.toc' αλλά για τη *Λίστα Σχημάτων*.

   * - .lot
     - (List of Tables) Όπως παραπάνω για τη *Λίστα Πινάκων*

   * - .idx
     - (Index) Αν το έγγραφό μας περιλαμβάνει ευρετήριο (index), όλες οι λέξεις του ευρετηρίου καταγράφονται στο συγκεκριμένο αρχείο, στο πρώτο run. Με βάση αυτό η |latex| δημιουργεί το ευρετήριο. Παράγεται από τη |latex|.

   * - .ind
     - (Index) Έχει τον ίδιο σκοπό με το '.idx' αλλά παράγεται από τη μηχανή ``makeindex``, πάνω στο αρχείο '.idx'. Περιλαμβάνει επεξεργασμένα και ταξινομημένα τα περιεχόμενα του ευρετηρίου, που θα χρησιμοποιήσει η |latex| για να δημιουργήσει το ευρετήριο.

   * - .ilg
     - (Index Log) Το αρχείο καταγραφής με πληροφορίες για τα αποτελέσματα της επεξεργασίας της μηχανής makeindex (δες παραπάνω).    


   * - 
     - **Αρχεία Κλάσεων Εγγράφων και Πακέτων Μακροεντολών**


   * - .cls
     - (Class) Είναι το αρχείο που καθορίζει το είδος (κλάση) του εγγράφου που θα δημιουργήσει η |latex|. Αφού ο χρήστης επιλέξει κλάση εγγράφου με την εντολή :term:`\\documentclass <documentclass>`, η |latex| θα αναζητήσει το αντίστοιχο .cls αρχείο για να πάρει τις προδιαγραφές του.

   * - .fd
     - (Font Description) Αρχείο περιγραφής γραμματοσειράς. Στα πρώτα χρόνια της χρήσης του TeX μαζί με το κείμενο έπρεπε να ο χρήστης να περιγράψει και τη γραμματοσειρά που θέλει να χρησιμοποιήσει ή ακόμη και να δημιουργήσει μία νέα. Οι προδιαγραφές της γραμματοσειράς, γράφονταν σε αυτά τα αρχεία. Είναι σπάνιο να τα συναντήσει κάποιος σήμερα γιατί η |latex| χρησιμοποιεί έτοιμες οικογένειες γραμματοσειρών.


   * - .sty
     - Βοηθητικό πακέτο μακροεντολών. Περιέχουν νέες εντολές ή μακροεντολές που αυξάνουν ή βελτιώνουν τις βασικές δυνατότητες της |latex|. Τα αρχεία '.sty' εισάγονται με την εντολή :term:`\\usepackage <usepackage>` στη μορφή ``\usepackage{<PackageName>}``, μόνο στο preamble! Με βάση αυτή την εντολή η |latex| θα αναζητήσει στη λίστα με τα εγκατεστημένα πακέτα το αντίστοιχο αρχείο ``PackageName.sty`` και θα παραλάβει από αυτό τις αντίστοιχες προδιαγραφές των εντολών.


   * - 
     - **Αρχεία Διανομής**

   
   * - .dtx
     - (Documented TEX) Η βασική μορφή του αρχείου διανομής πακέτων. Περιέχει κατ' ελάχιστο, το αρχείο ``.sty`` και το εγχειρίδιο χρήσης του.
   
   * - .ins
     - (Installer) Συνοδεύει (συνήθως) το .dtx αρχείο και έχει το ίδιο όνομα. Όταν εκτελεσθεί, εξάγει τα περιεχόμενα του ``.dtx``.
  





.. only:: html

   .. rubric:: Υποσημειώσεις


.. [#] Τα αρχεία που φαίνονται στον :numref:`LatexFiles-tab` δεν είναι τα μοναδικά αρχεία που μπορεί κάποιος να συναντήσει κατά την εργασία του με τη |latex|. Δεκάδες άλλα αρχεια μπορεί να παραχθούν από βοηθητικά προγράμματα και πακέτα τα οποία όμως είναι χρήσιμα μόνο γι αυτά και όχι για το χρήστη. Στον παρόντα οδηγό δεν εξετάζουμε τέτοια αρχεία.
