.. _sec:LatexSyntax:

Συντακτικό
============

Η |latex| είναι μία :term:`markup γλώσσα προγραμματισμού <Markup Language>` δηλαδή μία γλώσσα σήμανσης. Μία τέτοια γλώσσα προγραμματισμού είναι πρακτικά ένα σύστημα με το οποίο εμείς σχολιάζουμε σε ένα έγγραφο πως θέλουμε να διαμορφωθεί και το σύστημα αναλαμβάνει να το διαμορφώσει.

Η κάθε markup γλώσσα χρησιμοποιεί το δικό της συντακτικό και τις δικές τις συμβάσεις για να λειτουργήσει. Στη |latex| για να δημιουργήσουμε ένα έγγραφο, γενικά χρησιμοποιούμε τα παρακάτω εργαλεία και περιεχόμενο: 

Το κείμενο (raw text)
    Είναι η βάση του εγγράφου μας. Πάνω σε αυτό θα χρησιμοποιήσουμε τα επόμενα εργαλεία για να δώσουμε την τελική μορφή στο έγγραφό μας.
    
Κενούς χαρακτήρες
    Τους χρησιμοποιούμε φυσικά για να ξεχωρίσουμε τις λέξεις μεταξύ τους αλλά και για τη δημιουργία παραγράφων.
    
Ειδικούς χαρακτήρες και σύμβολα
    Για να συμβολίσουμε ή να σηματοδοτήσουμε με ειδικό τρόπο το κείμενο. Κάποιοι από τους ειδικούς χαρακτήρες είναι δεσμευμένοι από τη \LaTeX.
    
Σχόλια
    Έχουν χρησιμότητα μόνο στον πηγαίο κώδικα. Είναι ένα εργαλείο για να τεκμηριώνουμε (να σχολιάζουμε) τι γράψαμε στον κώδικα και για ποιο λόγο.

Εντολές
    Με αυτές θα διαμορφώσουμε το κείμενο στη μορφή που θέλουμε.

Περιβάλλοντα
    Βοηθάνε, όπως και οι εντολές, στη διαμόρφωση μεγαλύτερων μερών του κειμένου (π.χ. για να εισάγουμε έναν πίνακα ή μία εικόνα).

Θα πρέπει να έχετε υπόψη σας ότι, οτιδήποτε μπορεί κάποιος να συναντήσει σε ένα κείμενο (και όταν λέμε οτιδήποτε, το εννοούμε), μπορούμε να το διαμορφώσουμε όπως θέλουμε, χρησιμοποιώντας με κατάλληλη σύνταξη τα παραπάνω στοιχεία. Ας δούμε τι ακριβώς είναι το κάθε ένα από αυτά.  