.. _LatexInputFiles:

Αρχείο Εισόδου
==============================

Όσο εργαζόμαστε με τη |latex| συνεχώς δίνουμε οδηγίες να επεξεργαστεί το περιεχόμενο ενός μόνο αρχείου [#]_. Αυτό είναι το λεγόμενο *αρχείο εισόδου* και το δημιουργούμε εμείς σε έναν κατάλληλο επεξεργαστή κειμένου.

Το αρχείο εισόδου είναι ένα αρχείο *απλού κειμένου* (:term:`plain text <Plain Text>`) και περιλαμβάνει τον *πηγαίο κώδικα* (source-code) δηλαδή το κείμενο, τους ειδικούς χαρακτήρες, τα σύμβολα, τα σχόλια και τις εντολές που εισάγουμε.

Η |latex| σαρώνει τον κώδικα γραμμή-γραμμή, από πάνω προς τα κάτω. Κάθε φορά που συναντάει συγκεκριμένους χαρακτήρες ή σύμβολα που έχουν ειδική σημασία, τους αξιολογεί, ενεργεί (στοιχειοθετεί) ανάλογα με το χαρακτήρα/σύμβολο και συνεχίζει τη σάρωση μέχρι το τέλος του αρχείου. Αυτή είναι η βασική λειτουργία της γλώσσας σε γενικές γραμμές. Η |latex| ενεργεί *πάντα* σε ένα αρχείο εισόδου.

Σε ένα αρχείο εισόδου δίνουμε πάντα ένα όνομα της μορφής ``filename.tex`` όπου ``.tex`` είναι η κατάληξη και ``filename`` το όνομα δικής μας επιλογής, για το αρχείο. Το όνομα πρέπει να περιλαμβάνει *μόνο* αγγλικά γράμματα, χωρίς κενά (πριν, μέσα, μετά). Γενικότερα είναι καλό να **μην** προσθέτουμε στο όνομα αριθμούς και σύμβολα, εκτός από τους χαρακτήρες ``_`` (underscore) και ``-`` (hyphen). Να θυμάστε ότι η LaTeX κάνει διάκριση πεζών/κεφαλαίων (case sensitive). Ακολουθείστε τον παρακάτω γενικό οδηγό:

- Κακές επιλογές:

  - ``some file.tex`` (όχι κενά)
  - ``some@file.tex`` (όχι σύμβολα, εκτός από τα underscore και hyphen)
  - ``το αρχείο-μου.tex`` (μόνο αγγλικά γράμματα)

- Καλές επιλογές:

  - ``my-file.tex``
  - ``my_file.tex``
  - ``myfile.tex``
  - ``MyFile.tex``

Είναι καλό επίσης τα ονόματα των αρχείων να περιγράφουν σύντομα τι είδους αρχείο είναι (όσο αυτό είναι δυνατό, π.χ. ``chapter1.tex``).

Μέσα στο αρχείο εισόδου ο κώδικας πρέπει να έχει συγκεκριμένη μορφή και σύνταξη. Πρέπει σε αυτόν να φαίνεται τι είδους έγγραφο θέλουμε να δημιουργήσουμε, που ξεκινάει το κείμενο και που ολοκληρώνεται. Αυτές είναι οι ελάχιστες πληροφορίες που χρειάζονται η |latex| για την επεξεργασία του. Η γενική μορφή του αρχείου εισόδου είναι η παρακάτω.

.. code-block::
   :caption: Γενική μορφή αρχείου εισόδου
   :linenos:
   :name: InputFile-list

    \documentclass[options]{class}

    % Preamble.

    \begin{document}

    document body

    \end{document}

Ας περιγράψουμε τι βλέπουμε στον παραπάνω κώδικα.

Ειδικοί Χαρακτήρες
    Υπάρχουν δεκάδες ειδικοί χαρακτήρες που έχουν ιδιαίτερη σημασία για τη LaTeX. Εδώ θα δούμε μόνο τους παραπάνω.
    
    Ο χαρακτήρας backslash :literal:`\\` εισάγει όλες τις εντολές της LaTeX. Το string \documentclass είναι μία εντολή (δες στη συνέχεια).

    Ο χαρακτήρας ``%`` (γραμμή 3) εισάγει σχόλια. Οτιδήποτε ακολουθεί αυτό το χαρακτήρα, μέχρι το τέλος της τρέχουσας γραμμής, θεωρείται σχόλιο και αγνοείται από τη LaTeX.

    Τα άγκιστρα ``{}`` και οι αγκύλες ``[]`` χρησιμοποιούνται για να ομαδοποιούν ρυθμίσεις όπως ορίσματα και επιλογές που θα δούμε στη συνέχεια.

Ορίσματα (Arguments)
    Οι περισσότερες εντολές της LaTeX δέχονται *ορίσματα* (arguments). Τα ορίσματα (που μπορεί να είναι υποχρεωτικά ή προαιρετικά) λένε στη LaTeX πως ακριβώς να εκτελέσει την εντολή. Τα ορίσματα εισάγονται πάντα μέσα σε ζεύγος αγκίστρων ``{}``. Τα ορίσματα που δέχεται μία εντολή καθορίζονται στην τεκμηρίωσή της. Για παράδειγμα, η εντολή \documentclass δέχεται σαν όρισμα την τιμή article, το οποίο καθορίζει ότι το έγγραφο θα είναι μορφής άρθρου: \documentclass{article}.

Επιλογές (Options)
    Οι περισσότερες εντολές δέχονται επίσης και *επιλογές* (options). Οι επιλογές είναι βοηθητικές οδηγίες που καθορίζουν με μεγαλύτερη λεπτομέρεια τη λειτουργία της εντολής. Για παράδειγμα, το προηγούμενο όρισμα ``article`` μπορεί να συνοδεύεται από options :literal:`[a4, 11pt]` που λένε στη LaTeX να δημιουργήσει ένα άρθρο σε σελίδες μεγέθους Α4 και με γραμματοσειρά μεγέθους 11 points.
    
    Τα options μπορεί να είναι υποχρεωτικά ή προαιρετικά, εισάγονται πάντα μέσα σε ζεύγος αγκυλών ``[]`` και προηγούνται των ορισμάτων. Οι επιλογές που μπορεί να δεχτεί μία εντολή καθορίζονται στην τεκμηρίωσή της.


.. index:: documentclass

Κλάση Εγγράφου
    Η πρώτη εντολή που πρέπει πάντα να υπάρχει σε ένα αρχείο εισόδου, είναι η :term:`\\documentclass <documentclass>` (γραμμή 1). Με αυτή καθορίζουμε εμείς τι είδους έγγραφο θέλουμε να δημιουργήσεις η LaTeX. Η LaTeX υποστηρίζει εγγενώς συγκεκριμένες κλάσεις εγγράφων, τις: 

    .. hlist::
       :columns: 3
       
       - `article`
       - `book`
       - `report`
       - `slides`
       - `letter`
       - `beamer`
  
    αλλά υπάρχουν διαθέσιμες και δεκάδες άλλες που εισάγονται με ανεξάρτητα πακέτα. Οι κλάσεις αυτές εισάγονται σαν όρισμα της \documentclass

    Η κάθε κλάση εγγράφου δέχεται συγκεκριμένες επιλογές. Θα πρέπει να ανατρέξουμε στην αντίστοιχη τεκμηρίωση.

    Πριν από την κλάση του εγγράφου δεν επιτρέπεται να γράψουμε κείμενο και πολύ περισσότερο κάποια εντολή, η LaTeX θα σταματήσει την επεξεργασία με αντίστοιχο μήνυμα λάθους. Μπορούμε όμως να γράψουμε σχόλια ενώ αν υπάρχουν κενά, θα αγνοηθούν.

Προοίμιο (:index:`Preamble`)
    Όλο το διάστημα από την εντολή \documentclass μέχρι και την εντολή \begin{document} (γραμμές 2 έως 4 στο συγκεκριμένο παράδειγμα) διατίθεται για να εισάγουμε εξωτερικά πακέτα, ρυθμίσεις κ.λπ. Αυτός ο χώρος είναι το λεγόμενο *προοίμιο* (preamble). Το preamble γενικά φιλοξενεί οτιδήποτε επηρεάζει το έγγραφο με καθολικό τρόπο (δηλαδή σε όλη του την έκταση). Επιπλέον, μόνο εδώ μπορούμε να ορίσουμε τις δικές μας μακροεντολές, να ρυθμίσουμε τα πακέτα και γενικά να παρέχουμε στη LaTeX όλες εκείνες τις παραμέτρους που θα χρειαστεί στη συνέχεια για τη στοιχειοθεσία. Αντίθετα, οτιδήποτε παράγει ή διαμορφώνει κείμενο τοπικά, δεν μπορεί να γραφεί στο preamble αλλά μέσα στο κείμενο.

Σώμα Κειμένου (Document Body)
    Οι εντολές \begin{document} (γραμμή 5) και \end{document} (γραμμή 9), σηματοδοτούν την έναρξη και λήξη του περιβάλλοντος του εγγράφου. Μέσα σε αυτόν το χώρο που λέγεται γενικά *σώμα κειμένου* (document body), γράφουμε το κείμενό μας.
    
    Ο λόγος που σηματοδοτούμε την έναρξη του κειμένου με την εντολή \begin{document} είναι για να ξέρουμε ότι ακριβώς πριν από αυτή (και μόνο πριν) μπορούμε να εισάγουμε συγκεκριμένες προδιαγραφές και ρυθμίσεις που δε θα ήταν δυνατό να τις εισάγουμε μέσα στο κείμενο.
    
    Ο λόγος που σηματοδοτούμε τη λήξη του κειμένου με την εντολή \end{document} είναι για να ξέρουμε και εμείς και η LaTeX που μπορούμε να τοποθετήσουμε το επιπλέον υλικό που πιθανώς θα συνοδεύει το έγγραφό μας (βιβλιογραφία, ευρετήρια κ.λπ.). Ότι και αν γράψουμε μετά από αυτή την εντολή (είτε εντολές, είτε σχόλια, οτιδήποτε), θα αγνοηθεί. Αυτός είναι ένας καλός τρόπος να κρατάμε σημειώσεις μετά το τέλος του εγγράφου.


.. admonition:: Ρύθμιση Γλώσσας

    Ένα σημαντικό σημείο που πρέπει να προσέξετε, για τη χρήση ελληνικής γλώσσας, είναι ότι μόνο στο preamble μπορούμε να ρυθμίσουμε το αρχείο εισόδου έτσι ώστε η |latex| να αναγνωρίζει την ελληνική γλώσσα. Θα δούμε λεπτομέρειες στη συνέχεια.


.. only:: html

   .. rubric:: Υποσημειώσεις


.. [#] Να σημειώσουμε εδώ ότι είναι δυνατό να έχουμε διάφορα αρχεία (πάντα με κατάληξη``.tex``), συμπληρωματικά με το αρχείο εισόδου. Για παράδειγμα αν θέλουμε να γράψουμε ένα άρθρο ή μία εργασία, που έχουν κεφάλαια και ενότητες (όπως αυτό το βιβλίο), μπορούμε να βάλουμε το κάθε κεφάλαιο ή ενότητα σε διαφορετικό αρχείο για καλύτερη οργάνωση. Όλα αυτά τα αρχεία όμως "καλούνται" με ειδικό τρόπο, μέσα από το βασικό αρχείο εισόδου, δεν είναι δηλαδή αυτόνομα επεξεργάσιμα αρχεία LaTeX.
