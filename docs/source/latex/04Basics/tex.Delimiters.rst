.. _sec:Delimeters:

Οριοθέτες
===========

Πολλές φορές στο βιβλίο θα συναντήσετε τον όρο ':index:`οριοθέτης`' (:index:`delimiter`) και τα παράγωγά του. Ο όρος αναφέρεται σε κάποιο σύμβολο που χρησιμοποιείται για να 'οριοθετήσει' ένα μέρος κειμένου. Θυμηθείτε, στο γραπτό λόγο πολλές φορές χρησιμοποιούμε παρενθέσεις (όπως εδώ) για να δώσουμε μία μικρή επεξήγηση ή διπλές παύλες -- όπως εδώ -- για να τονίσουμε κάτι κ.ο.κ. Ανάλογη χρήση (και πιο εξειδικευμένη) κάνουμε και στο μαθηματικό κείμενο, όπου χρησιμοποιούμε παρενθέσεις ( ), αγκύλες [ ], άγκιστρα { } και πολλούς περισσότερους ακόμη οριοθέτες, για να απομονώσουμε μέρη μαθηματικού κειμένου.

Στις περισσότερες περιπτώσεις οι οριοθέτες εισάγονται σε ζεύγη, π.χ. μία αριστερή παρένθεση :term:`(` πρέπει να συνοδεύεται από μία δεξιά :term:`)`, μία αριστερή αγκύλη :term:`[` από μία δεξιά :term:`]` κ.λπ.

Θα δούμε αναλυτικά τον τρόπο που χρησιμοποιούμε τους οριοθέτες, στις ενότητες που ακολουθούν. Σαν μία μικρή γεύση της σημασίας τους να πούμε ότι τα άγκιστρα :term:`{` και :term:`}` παίζουν βασικό ρόλο στην :ref:`oμαδοποίηση <sec:Grouping>` και στον προσδιορισμό των :ref:`ορισμάτων <sec:MandatoryArg>` των εντολών.

Οι οριοθέτες είναι βασικά εργαλεία στη γραφή και η |latex| τους δίνει την πρέπουσα σημασία. Πρέπει να τονίσουμε ότι τα ίδια σύμβολα μπορεί να χρησιμοποιούντα και σε μαθηματικό και σε απλό κείμενο αλλά η επεξεργασία τους (και το αποτέλεσμα) είναι διαφορετική. Για το λόγο αυτό, όπως θα διαπιστώσετε, υπάρχουν διαφορετικοί τρόποι να εισάγουμε τον ίδιο οριοθέτη, ανάλογα με το σκοπό χρήσης.